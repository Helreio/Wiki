# Anong Klaseng Buhay

Anong klaseng buhay ang tingin nating prinoprotektahan natin?

Ang buhay ay hindi lamang tungkol sa pag-iwas sa kamatayan.

Ang buhay ay inuman kasama ng mga kaibigan.

Ang buhay ay pagsigaw sa gitna ng isang siksikang laro o konsyerto.

Ang buhay ay isang pagdiriwang kasama ng mga anak at apo.

Ang buhay ay pagsasamasama,

isang braso sa ibabaw ng balikat,

tawanan o iyakan

na pinagsasaluhan ng dalawang taong

kulang ng dalawang metro ang layo sa isa't-isa.

Ang mga ito ay hindi opsyonal na kalabisan.

Sila ay ang buhay mismo.

Batayan sila ng ating pagkatao,

ng ating pag-iral

bilang mga nilalang na nakikipagkapwa.

Oo,

permanente ang kamatayan

habang ang kaligayahan ay maaring

pansamantalang ihinto.

Subalit

ang bisa ng pananaw na iyan

ay nakadepende sa kung gaano talaga ito

pansamantala.

---

(Mga salita ni [[Jonathan Sumption]]; isinalin at isinatula ko)

Tag: [[Poetry - Filipino]], [[Translation - Filipino]]

