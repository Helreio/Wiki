# Kung ako'y buhay pa bukas

Kung buhay pa ako bukas

Babangon ako sa umaga't

Iinom ng dalawang baso ng tubig

Tsaka ng isang kutsara ng apple cider vinegar

Tapos magyoyoga ako't magmemeditate

Tsaka magsusulat sa five minute journal ko

Magbabasa ng dalawang tula

At isang kabanata ng magandang libro

Kapag ako’y buhay pa bukas

Magsusulat ako ng kahit na ano

Sa loob ng limang minuto o higit pa

Depende sa tiyaga ko

Tapos maglalaro ako ng Underlords

Madalas apatnapu’t limang minuto ang tagal

Tsaka ako maghahanap

Ng anumang pwedeng gawin’g mapagkakakitaan

Tapos kakain ako

Ng atrasadong almusal

Habang nanunuod ng How I Met Your Mother

At umiinom ng masarap na masarap na tsokolate

\#Poetry #evernote

