# Sa bukid walang nakamask

Aanhin ng ginang ang mask kung

Kakailanganin niya lahat ng hanging

Maaari niyang masinghot

Dahil walang nebulizer na hahaplos

Sa naghihimagsikan niyang mga baga.

Aanhin ng ginoo ang mask kung

Bilad na bilad siya sa ilalim nang araw?

Anong mikrobiyo ang hindi mamamatay

Sa nagliliyab niyang balat?

Ubos labat ng virus.

Pati sustansiya galing sa almusal niyang tuyo.

Aanhing ng bata ang mask kung

Unti-unti naman siyang pinapatay

Ng usok galing sa panggatong

Na araw-araw niyang hinihipan

Nang makapagluto siya?

Walang takot mamatay sa bukid

Lahat ng tao doo'y nakakita na ng mas nakatatakot kesa kamatayan

Lahat ay matagal nang nasentesyahan

At ang araw ng kamatayan ng lahat

ay ang huling araw ng lockdown

\#Poetry #evernote

