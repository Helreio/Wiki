# Ngumunguyang Baka

Mahaba-haba pa

ang byahe ng buhay.

Wag kang magmadali.

Wag kang mataranta.

Nguya lang.

Nguya lang ng nguya.

Anuman ang dumating

basta nakatayo ka.

O maski nakahiga

basta't buhay.

Dahil, ano nga ba ang kalusugan

kundi buhay

at ang katapusan ng buhay

ay katapusan ng kalusugan.

Darating ang panahon

hindi ka na magiging malusog.

Maski anong inumin mong

magpapabata sayo,

hindi mo madaraig ang pagtanda't

kamatayan.

Kaya't wag kang atat.

Darating ka din dun.

Mabuhay ka araw-araw

na para bang huli mo na ito.

At magpatuloy kang mabuhay kahit mahirap.

Dahil hindi ka bibigyan ng sansinukob

ng anumang bagay

na hindi mo kakayanin.

\#Poetry #evernote

