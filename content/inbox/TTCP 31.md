# TTCP 31

Karawalan so awit na armas;

karimdimla itan na mauyamo.

Takot so awit na armas;

papaliisan itan na mauyamo.

Nu kakaukolan labat tan nu napasuotan,

usaren to itan ya maal-alwar.

Pinabpabli to so kareenan.

Nu nabuyak itan,

kulaan to lay liket to?

Aliwan demonyo iray kalaban to;

totoo met ira.

Agto ra gabay ya pasakitan.

Agto panliketay pakapanalo to.

Panon ya manliket nu apaliberay

bangkay na inaatey ed bakal?

Ambel-belat so pagew ton mi-guera.

Maer-ermen tan maabagey,

singa nu miponpon.

\#evernote

