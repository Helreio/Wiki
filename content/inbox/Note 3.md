# Note

Hayaan mong lumipad sama-sama

Tulad nitong mga tagak

Na nasalubong mo sa paglalakad

Ang iyong mga hinanakit sa Ama.

Kung hindi ka niya kinakausap

Alalahanin mong

Hindi ka rin kinakausap

Ng mga puno

Ngunit

Nararamdaman mong mahal ka nila.

Kung tahimik siya't

Hindi sumasagot kapag

Inilahad mo ang yong nararamdaman

Alalahanin mong

Hindi rin sumasagot

Ang mga ulap

Subalit

Hindi ka kailan man nainis sa kanila.

May iba't-ibang anyo ang pag-ibig

Minsan maingay

Minsan tahimik

Minsan malamig

Minsan mainit

Ngunit

Wala na sigurong mas dadalisay pa

Sa pag-ibig na walang-kapalit

Sa susunod na makaramdam ka ng pagkainis

Dahil pakiramdam mo walang paki-alam sayo ang iyong ama,

Alalahanin mo ang sinabi ng isang

Makata na namaalam na

"Ang buong mundo'y nagaantay na yakapin ka."

\#Poetry #evernote

