# Sairin

Sairin mo na

ang bawat patak

ng sandaling ito

dahil

Hindi ka na babalik

Sa oras na ito

Sa lugar na ito

Sa isip at damdamin mo

Rito

Sa pagdilim ng mga ulap

At pagkahel ng langit

Mamamaalam

Ang araw na ito

Kasabay ng paglipas

Ng huling dahon

Huling bubuyog

Huling alitaptap

At hindi ka na babalik

Hindi ka na babalik

Ang ibon ay lilipad

Sa huling pagkakataon

Ang ilog ay aagos

at di na aagos muli

Sa sandaling itong

Sakdal

Sakdal

At huli

Tulad ng mga salitang itong

Lumilipas

Naglalaho

Sa bawat bigkas ng aking bibig

Tulad mo

Tulad ng iyong pagkataong

Narito ngayon

At bukas

Wala na

Tag: [[Poetry - Filipino]]

