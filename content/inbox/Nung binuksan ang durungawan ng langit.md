# Nung binuksan ang durungawan ng langit

Humihikab pa si Pedro

Inaantok sa magdamag

na pagbabantay -

pagsasara at pagbubukas muli

ng kandado dahil

maraming umaakyat

na kaluluwa

nitong mga nakaraang

walong linggo

at kulang na kulang

sa tauhan si Ama.

Ang iilan na tumutulong

ay kulang pa sa training

si Pedro lang ang nakakaalam

kung paano salain

ang mga umaakyat.

"Pangalan?

Saang bansa ka ipinanganak?

Mayaman ka o mahirap?

Kung mayaman, nagbigay ka ba ng abuloy?

Kung mahirap, hindi ka na nagnakaw?"

Nasa paraan ng pagtatanong

ang technique.

Kapag pagalit siya

nasisindak ang maraming aplikante

at lumalabas ang kanilang tunay na mga budhi

\#Poetry #evernote

