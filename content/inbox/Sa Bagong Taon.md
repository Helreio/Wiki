# Sa Bagong Taon

Ni W.S. Merwin

Salin ni Vince Imbat

Sa wakas, lumitaw ka sa lambak

ng walang kibo

dumudukwang pababa ang iyong unang silahis

inaabot ang dulo ng ilang

mataas na dahon na hindi gumagalaw

parang hindi ka nila napansin

at hindi ka nila nakilala

tapos, narinig ang huni ng isang kalapati

buhat sa malayo

na syang bumasag sa katahimikan ng umaga

ito pala ang tunog mo

dito at ngayon

may nakaririnig man nito o wala

dito tayo dinala ng ating mga edad

ito ang ating kaalaman

ito ang ating mga pangarap

nasa harapan natin pero hindi natin nakikita

hindi natin nahahawakan

ngunit posible parin

Original: [To the New Year](https://www.poetryfoundation.org/poems/54327/to-the-new-year)

