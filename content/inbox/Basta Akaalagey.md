# Basta Akaalagey

Agak balot napelag ed sayan patit.

Agak balot natumba ed sayan pater.

Say panlilinawak et manpatuloy.

Ed sayan agew anggapoy ompatey.

Wala ni ray mas baleg ya subok.

Wala ni ray mas masibeg ya kalaban.

Agak nataloy takot tan pankebyew.

Itampal kod patey, "Aliwan sayan agew!"

Mibabalsakan ak ed bilay

Aliwan mainomay

Balet basta akaalagey

Kapalaran lay akauley

Nabuas ampano aleen da ak la

Sayan agew et sampot la

Samit, liket, biskeg, inawa

Onalagey ak, agak natumba

Tags: [[Poetry - Pangasinan]]

