# Sa pagdapo

Ng aking mga paa

Sa bagong sementong daan

Tangan ang bisikleta

Sa kanan

Naramdaman kong

Nagiba na

Ang simoy ng hangin

Malamig

Mapanghalina

Mabait

Sumabay sa

Maagang paglubog

Ng araw

At maagang paglitaw ng buwan.

At sa pagtingin ko sa malayo

Para akong nagsalamin

At nakita ko

Kung paano

Nagiba

Ang ayos ng mga bituin

At timpla ng hangin

Sa sikmura ko

Tag: [[Poetry - Filipino]]

