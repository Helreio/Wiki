# Huwag mo akong tignan

Sino ang gumuhit sa’yong mga mata?

Ikaw na lumikha sa lahat.

Sino ang nagbigay ng ‘yong mga takipmata?

Ang nagkulay sa’yong mga pilikmata?

Sino ba?

Huwag mo akong tignan.

Huwag mo akong titigan.

Ayoko pang mamatay.

Hindi pa’ko handa.

Ipinanganak na lang sana akong

bulag, pipi, bingi

nang ‘di ko makita’t marinig

na nagkamali ako.

Huwag mo akong tignan.

Ayoko pang mamatay.

Hindi pa’ko handa.

Huwag mo akong tignan.

Tag: [[Poetry - Filipino]]

