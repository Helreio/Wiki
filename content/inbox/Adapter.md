# Adapter

Naubos ang baterya

ng cellphone ko

sa

kaka-Youtube, kaka-Facebook, kaka-Zoom.

Mabilis na umitim ang

screen niya

parang kuwarto ng mga paslit

kapag pinatutulog na sila ng nanay nila.

Tumayo ako sa

pagkakahiga at naglakad patungo sa

kahon na pinag-parkingan ko

ng mga

kable, carger, external hard drive, atbp.

Nakita ko ang kable pero naalala kong

sira na pala ang adapter at kailangan

ko ng bumili ng kapalit

7 days ang delivery sa Lazada

doble naman nun sa Shopee.

Paano na ang social life ko?

ang mga groups?

ang mga kaibigan?

ang mga jowa?

este ang jowa pala?

Walang bagay na kailangang-kailangan

ko ngayon.

Asan ang abundance sa phenomenong ito?

Nung akmang mumurahin ko na

ang lahat ng mga nagkakautang sa akin,

napalingon ako sa mapanghalinang bunganga ng

usb port sa laptop ko

medyo kinakalawang na ngunit

naguumapaw sa paanyayang gamitin ko siya.

Narinig ko siyang bumulong, “Tara na. Ipasok mo na.”

At hindi ako nag-atubiling tumugon sa imbitasyon niya.

Isinuksok ko ang kable sa iphone at ipinasok ang dulo nito sa usb port.

Lumabas ang kidlat symbol sa screen ng iphone ko

at sinundan ng buntong-hininga kong malalim,

“Hay, pagpapala!”

Tag: [[Poetry - Filipino]]

