# Desaparacido

Ang funny ng buhay

Isang umaga magigising ka nalang

Magbubukas agad ng FB

Na siyang morning routine mo na

At susubukan mo siyang i-tag

Sa good morning post mo

Pero wala siya

Iisipin mong naglalag lang siguro si FB

Mahina signal o wala ka ng data

Hahayaan mo lang

Pero eventually kukutoban ka na

Dati-rati kasi

panay like at comment siya

Sa mga Baduy mong posts

Shinishare pa nga niya minsan

Tinatag ka at pinangangalandakan

Sa buong mundo

Kung gaano siya kagrateful

Sa friendship niyo

Pero hindi na siya nagla-like

Hindi na siya nagcocomment

Nanay at tatay mo nalang

At nagsusupport sayo

Tapos sa birthday niya

Magpopost ka sana

Ng picture niyong dalawa

Hawak niyo ang iisang mikropono

Nakapikit ang mga mata niya

At Nakataas ang kilay

Habang nakangitehhh

Tapos ikaw naghihimagsikan

Ang mga ugat sa leeg mo

Labas ang gilagid

Galit na galit

Bumibirit

Sa themesong niyong dalawa

At dun

Sa paghahanap ng wall niya

Dun mo malalaman

Na matagal ka na niyang

Itinakwil

Inunfriend

Itinapon sa malalim na bangin

Gaposan ang mga kamay at paa

Piniringan

Pilit kinakalimutan

At malulungkot ka

At maaalala mo ang mga panhong

Nagtatah siya

Naglilike

Nagcocomment

Nagggreet sa birthday mo

Pero higit sa lahat

Magtataka ka

Anong nasabi mo

Anong nagawa mo

Anong nangyari sa inyo

Pero eventually

Matatanggap mo rin ang lahat

Magmomove on ka

At dahil ang funny ng buhay

Isang umaga

Kapag

Kadidilat lang ng yong mga mata

Dudukutin mo ang phone sa ilalami ng kama

Bubuksan ang facebook

At dun

Makikita mo

Mag-appear siya

Sa People You May Know

Siguro

Di rin siya nakatiis

Inistalk ka

Naalala ang mga araw

Na hawak niyo

Ang iisang mikropono

---

