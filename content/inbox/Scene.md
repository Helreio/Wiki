# Scene

Abangon si Dalyon ed ansasabot ya kinmurong ed sangi to.

Akadukel ni nen nanggawat na sanka-asinggeran ya bato. Akalmo ed bandad uloan to: sakey ya makinis ya baton malimpek ed sakey ya nguro tan medyo pandukey ed sananey.

Inegnaan to so bato dimad malimpek ya nguro. Insan kalkalna ton pinadapo so pandukey ya nguro na bato ed parte na lupa ton kulaay nampainawan ansasabot.

Singa akigtot so ansasabot ya pinmeket ya tampol ed bato. Impetek nen Daluyon so baton kulaay ansasabot ed sanka-asinggeran ya liwawa. Amputi iyan ansasabot. Niduma ed saramay andeket ya uusaren nen Apo Bulan ed pantatambal to.

Inyunat nen Dalyon so kawigin lima ton mangeegna na bato. Insan kalkalnan indapo to so bato leleg ya mimilay ulo ton akatutok ed ansasabot. Maples ya kinmurong so ansasabot paonlad bilunget nen dinmapo so bato tan lima nen Dalyon ed dalin. Binantayan nen Dalyon so ansasabot anggad sikatoy naandipat la.

\#evernote

