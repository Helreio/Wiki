# Kulay-abong Silid

Kahit nakaupo ka sa silid na kulay-abo,

Liban sa pilak

Ng papel na gawa sa dayami,

At sinusundot

Ang maputla mong baro’t saya;

O iniaangat ang isa sa mga berdeng abaloryo

Ng kuwintas mo,

Upang ihulog ito;

O tinititigan ang berde mong pamaypay

Na tinatakan ng pulang mga sangay ng pulang puno;

O, gamit ang isang daliri,

Ginagalaw mo ang dahon sa mangkok—

Ang dahon na nahulog mula sa mga sangay ng

forsythia

Sa tabi mo…

Ano ang lahat ng ito?

Alam kong nagngangalit sa pagtibok ang puso mo.

