# Kahapon may puno nanamang nabuwal

Narinig ko ang lagatak

Ng kahoy at itak

Sa umagang

Payapa sana

Ang manipis na kawayan

Ay mas numipis pa

At ang dating berdeng pader

Ngayo'y naglaho na

Mahal ko ang araw subalit

mas mahal ko ang mga puno

Lalo na kapag

Walang patawad ang init

Pero wala akong nagawa

Sa pagpanaw nila

Kundi gumising saking pagkakahiga

At umawit ng panalagin

Pagka't hindi ko pagmamayari

Ang mga punong nabuwal

\#Poetry #evernote

