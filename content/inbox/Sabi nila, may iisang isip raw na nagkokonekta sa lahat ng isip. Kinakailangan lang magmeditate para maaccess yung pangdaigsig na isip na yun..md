# Sabi nila, may iisang isip raw na nagkokonekta sa lahat ng isip. Kinakailangan lang magmeditate para maaccess yung pangdaigsig na isipÂ na yun.

Sabi ng isang pananaw na umusbong sa Silangan, may iisang isip raw na nagkokonekta sa lahat ng isip. Kinakailangan lang umupo, huminga, at mag-meditate para marating ng isa yung pangdaigdig na isip na yun.

Una sa lahat, imposibleng magkaroon nito dahil nilalabag nito ang batas ng kalikasan: ang batas ng lohika. A is A, B is B, A is not B, B is not A. Ang isip mo ay isip mo, and isip ko ay isip ko. Ang isip ko ay hindi mo pag-iisip. Ang isip mo ay hindi akin.

Isa pa, walang silbi ang ideya na ito kung kinakailangang magkandahirap ang mga tao upang marealize iyon. Kung ito ang susi sa kapayapaan, para narin nating sinabing imposibleng marating ang kapayapaan.

Ang katotohanan ay hindi kailangang maging misteryoso, hindi kailangang lumabag sa mga batas ng kalikasan upang maging totoo. Ang katotohanan ay katotohanan. At madalas ay payak lamang ito - simple, walang borloloy, hindi kailangang paghirapan, kailangan lamang itong tanggapin.

Ang totoo ay ang iyong isip ay iba sa isip ko. Kung hindi, ay mababasa at makikita at mararanasan ko ng eksaktong-eksakto ang nararanasan mo. Maski mangyari iyon na maranasan ko ng eksaktong eksakto ang karanasan mo, mangyayari pa rin iyon sa loob ng utak ko, hindi sa loob ng utak mo. Magkaiba tayo mg sisidlan at isang malaking pagkaka-iba ito.

Kapag ako'y nakikipag-usap, nakikitungo, nakikipag-kaibigan, nagmamamahal, paraparating may hindi pagkakaunawaan. Ito ay normal lamang. Ito ay resulta ng batas ng kalikasan. Ito ay dahil hindi ko nababasa at nararanasan ng direkta ang karanasan ng mga taong mahal ko. Kaya naman, kinakailangan kong maging mas maunawain, mas maging mapagpatawad, mas maging matiisin. Sa ibang salita, itong kakapusan ko sa pang-unawa, sa direktang karansana sa karansan ng iba, ang siya mismong naguudyok sa akin upang subukan ... kahit na mahirap ... ang magmahal.

Imposibleng magmahal ng walang dalawang magkaibang nilalang. Kinakailangang may pagkakaiba upang umiral ang pag-ibig. Kung parepareho tayo ng naiisip, hindi na natin kailangan ang pag-ibig.

Hindi natin kailangan ng iisang pandaigdig na utak upang makapamuhay tayo ng payapa at may pag-mamahal sa isa't-isa. Kailangan lang nating tanggapin ang katotohanan. At subukan, araw-araw, na intindihan ang kapwa natin tao.

\#Metaphysics #evernote

