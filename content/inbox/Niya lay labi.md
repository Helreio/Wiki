# Niya lay labi

Arawi lay tiyagew
Asakbay lan sinmirunget

Kukuninengen ko
So nandaragupay danum
Ed pegley na duwaran lira na pagey

Say sakey nambunga la
Say sakey andi ni

Manlapud sayay gilig na dalan
Ya akatatdangan ko

Makuyep lay agew
Kalkalnan eerepey liwawa
Na kapkapalduwan bulan

Mareen
Marendeen
So iyaagus na danum
Ed sayan nandidipuypuyay dueg

Anggapon balot so narengel
Pwera'd ankekelag ya uni na kurkuriat
Tan boses na ugugaw
ed arawi

Ya tatawagey kaatengan dan
Onsempet
Ta niya lay
Labi

Tags: [[Poetry - Pangasinan]]

