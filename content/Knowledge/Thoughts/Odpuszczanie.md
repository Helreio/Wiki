---
title: Odpuszczanie
---

## O co chodzi?
[[Knowledge/Thoughts/Emocje]] odgrywają w naszym życiu ważną rolę i według mnie służą nam tak długo jak nie pozwalamy aby przejęły pełnej kontroli. Naturalnie nie ma nigdzie "przełącznika" który o tym decyduje i szczerze mówiąc, bardzo dobrze, ponieważ odłączenie od emocji nie jest dobrym pomysłem.

Jeżeli nam na czymś bardzo zależy, generujemy w sobie przywiązanie, którego następstwem może być presja, lęk i różne negatywne emocje odbierające nam energię a nawet potrafią nas zatruwać i sprawiać że nie jesteśmy szczęśliwi. Dlatego czasem wydaje się, że "im bardziej się staramy, tym trudniej coś osiągnąć". Bardzo często towarzyszy mi uczucie "zablokowania", związane właśnie z tym. Mając tego świadomość, często udaje mi się to przezwyciężyć.

To wszystko ma też bardzo negatywny wpływ na proces [[Knowledge/Thoughts/Podejmowanie decyzji]], ponieważ trudno zbliżać się do [[Knowledge/Thoughts/Rzeczywistość]] podczas gdy jest w nas mnóstwo negatywnych emocji. W takich sytuacji najbardziej pomaga zmiana [[Knowledge/Dictionary/Perspective]], która nie rzadko wymaga od nas ... tego aby poczekać. A trudno jest czekać nie odpuszczając tego, co w danej chwili wydaje się być "wszystkim".

Bardzo często gdy gram w [[Gran Turismo]] ścigając się z czasem, doświadczam tego, że najlepsze okrążenia wykręcam w chwili gdy czuję się trochę rozluźniony i **dalej mi zależy**, jednak napięcie związane z presją znika. Można powiedzieć że jest to pewnego rodzaju balans lub bardziej "tańczenie na granicy" presji i relaksu. To ważne aby odnaleźć swoje miejsce pomiędzy **rezygnacją** a **presją**.

> Take out the trash. The trash is anything that's keeping you from the only thing that matters, this moment.  Here.  Now.  And when you truly are in the here and now, you'll be amazed at what you can do, and how well you can do it. ~ Dan Millman

Jedną z najważniejszych a zarazem najtrudniejszych do wykonania (a nawet samego zrozumienia) jest koncepcja odpuszczenia "tego, na czym nam najbardziej zależy". Ilekroć o tym nawet myślę, wydaje się absurdalne, np. jak można być gotowym na to, że np. stracimy pracę którą lubimy? Przestaniemy się spotykać z ludźmi z którymi uwielbiamy spędzać czas? Odejdą nasi bliscy? Jak można w ogóle myśleć, że jest to ok? 

Zrozumiałem że może tak być w chwili gdy zmieniłem swoje nastawienie po przeczytaniu [[Knowledge/Books/Letting Go]]. Co więcej, jest to **niezbędne** do tego aby cieszyć się tym co mamy, bez żadnych ograniczeń i bardziej niż kiedykolwiek! Prosty przykład: odwiedzasz swoich rodziców i widzisz jak z każdą kolejną wizytą stają się coraz starsi. Masz świadomość, że to spotkanie, te Święta, ta rodzinna impreza, może być ostatnią. Co wtedy? Cieszysz się czy wręcz przeciwnie?

> It's not magic, Tommy.  Just getting rid of all that bullshit you have up in your head that tells you you might not be enough.  So when you get up there, you make every move about the move.  All right?  Not about the gold.  Not about what your dad thinks about you. Not about anything but that one moment in time.

Z drugiej strony można powiedzieć, że wystarczy o tym nie myśleć i po części może być to dobre rozwiązanie. Ale czy wtedy świadomie możemy cieszyć się każdą chwilą? Według mnie nie ale zrozumiałem to w chwili gdy żegnając jednego z moich bliskich, czułem spokój połączony z odrobiną radości. A to według mnie, było możliwe właśnie dzieki odpuszczeniu. 

Ostatnią rzeczą, którą trzeba zrozumieć jest różnica pomiędzy **odpuszczeniem** a **rezygnacją**. Odpuszczenie jest w chwili gdy wychodzimy poza negatywne emocje związane z np. **możliwością porażki**, **strachem przed sukcesem**, **możliwością popełnienia błędu** ale nadal robimy to co do nas należy z pełnym [[Entuzjazm]]em i poczuciem szczęścia. Moim zdaniem właśnie taki stan sprawia, że potrafimy znaleźć w sobie energię do pokonania przeciwności. 

## Czym odpuszczanie jest dla mnie?
Dla mnie odpuszczenie jest umiejętnością, którą można rozwijać i stanem w którym się bywa. To w dużym stopniu właśnie dzięki niej mogę realizować moje [[Projects/Projects]] i cieszyć się każdą chwilą spędzoną z innymi ludźmi. 

Osobiście odczuwam odpuszczenie jako **przestrzeń**, która powstaje wokół mnie w mojej wyobraźni. To moment w którym jestem w stanie dostrzec wszystkie negatywne [[Knowledge/Thoughts/Emocje]], które próbują do mnie dotrzeć i myśli które próbują rozproszyć uwagę. Wydaje mi się, że bardzo ważnym elementem kształtowania tej umiejętności był cały proces [[Foundations/Understanding myself]] oraz [[Mindfulness]]. Z kolei najbardziej przełomowym wydarzeniem było przeczytanie [[Knowledge/Books/Letting Go]]. 

Myślę, że bardzo ważne jest to, że odpuszczenie nie jest równoznaczne z tym, że już nam nie zależy. Wręcz przeciwnie. Mam przekonanie, że poprzez odpuszczenie pokazujemy to, jak bardzo nam zależy, poprzez próbę pokonania negatywnych emocji i wyzbycie się egoistycznych motywacji do tego, aby w pełni być tu i teraz. Bo [[Knowledge/People/Dan Millman#Nie ma zwykłych chwil]].
