---
title: "Mais"
date: "2023-05-13"
tags:
- "seedlings"
- "pangasinan"
sr-due: 2023-11-06
sr-interval: 95
sr-ease: 230
---

Nen saman  
Diyad Sta. Maria  
Sano onlukas laray bungay mais  
Tan nanengneng laray duyaw a butil  
Onggapo met lan  
Ondago iray kumpapey  
Ed silesilew mid abung nu labi  
Tan agkami la makasabad satan  
Ya manggogoy sali mi  
Ikapot miray bintana  
Tan saliey onugip anggano  
Ampetang  
Alagarey kabuwasan sano  
Napanoy datal mi  
Na nampulbon paya-payak  
Ya panisen mi tan panisen lamet  
Nabuas  
Anggad sano naburbor iray mais  
Ed beneg mi.  