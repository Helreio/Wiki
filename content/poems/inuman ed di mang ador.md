---
title: "Inuman Ed Di Mang Ador"
date: "2020-02-24"
tags:
- "evergreens"
---

Marakep nu kapanekas na impaagew ya ilik  
Odino kayari bunal  
Balet sankarakpan nu kasumsumpal na gapas  
Nagkalaotla nu ag adelap so pagey  

Amay naknaksawan tayon amin  
Apuyot-puyot iray baog  
Tan mansasnit so linget.  
Singa mansasnit ya priton sikling  
Ya inerel ed alog  
Odino itik  
Nu walay nampastol ya napangaliwan  
O napikerewan  

Balet nu anggapo met  
Mangaliw tilay sisig o dinakdakan  
Dimad Diego  
Mangibaki tilay ugaw ya mangaliw  

Selselan yo lay radiyo  
Ikasil yo  
Balet amay makapantotongtong ti met ni  

Lukasan yo lay dos por dos  
Tan punasan yo lay baso  
Ta igapo tilay  
pamaabig tayoâ€™d  
suga-sugat na puso.  

***
Impatalos ed Filipino: [[translations/inuman kina mang ador|Inuman Kina Mang Ador]]