---
title: "Perdonam iray dumaralos"
date: "2020-02-19"
tags:
- "seedlings"
- "pangasinan"
sr-due: 2022-07-09
sr-interval: 1
sr-ease: 230
---

Uurasay dumaralos  
So kaumaan  
Panamegley na ngalab  
Ya walad sampot  
Na bislak  
Ya emben to.  

Pagagapoen tod sampot  
Na sakey ya linya  
Na nampuputeray pagey,  
Daydayamin agla abagot-bagot,  
Insan to lalamet uliten  
Ed sananey ya linya.  

Maminpiga ton gaween iya  
Anggad mandarlang la  
So interon dinalosan to,  
Mandarlang ed apoy ya tampol ya sisibukay  
Dagem ya nanlapud amianen  
Ya maples ya manerep ed pool.  

Diad ipatey na apoy  
Et itikyab met lay kamarerwa ton asewek,  
Ontikyab kaiba iray binlit  
Peteken da so sayan kaumaan  
Paonlad saman ya sitio.  

Diad isabi bilunget,  
Itilak na dumaralos  
So dalang  
Asewek  
Tan antokaman ya natilak  
Ya dutak ed kaumaan  
Tan man-akar  
Ya onsempet la.  

Naani nu labi,  
Leleg ya sikatoy mansanggook ed kesaw  
Kalkalnan naupot so asewek  
Tan say kaumaan  
Ya binmalitok nen antis na ani  
Et ondeket.  
Singa bangkay na inar-aron  
Pinuulan  
Ed krematoria.  

Onya so panag-uras  
Na kasalanay dumaralos  
Ed dalin ya sinakitan to.  
Tan sakitan to lalamet  
Kabangon tod  
Malet ya ugip to.  

***
Impatalos ed Filipino: [[translations/patawarin mo ang mga magsasaka|Patawarin Mo Ang Mga Magsasaka]]