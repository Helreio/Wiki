---
title: "Sa Elbi"
date: "2022-11-02"
tags:
- "seedlings"
- "filipino"
sr-due: 2024-08-15
sr-interval: 377
sr-ease: 270
---

Sa Data,  
sasalubongin ka agad ng tipak  
ng tricycle driver na ubod ng sipag  
sa pagtatawag ng pasahero.  

Sa Ruby,  
makasasalubong mo  
ang matandang lalakeng  
hawak-hawak ang tungkod  
na hindi naman dumadapo ang dulo  
sa kalsada.  

Sa Bulusan,  
maririnig mo  
ang alulong ng mga asong  
sumasabay sa nakamikroponong awit  
ng imam.  

At sa Lopez,  
kikindatan ka ng magtatakoyaking  
kabisado na ang pangalan mo't  
ang huling binili mo  
sa tindahan sa likod niya.  